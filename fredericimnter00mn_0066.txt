54

Carthaginis Episcopum, Romano praetermisso, nunquam ecclesiam Orientalem
scribere. Utique scripsit, ut ex— epistolis Firmiliani Caesareensis Cappadociae
Episcopi, qui ipse eo tempore primatibus Ecclesiae accensebatur, ad cyprianum
patet. Neque uspiam Carthaginiensem de ejus aliusve Episcopi electione vel
consecratione a Romano certiorem esse factum legitur. Serioris igitur sint
temporis oportet ea quae Augustinus refert.

Unum hoc tantummodo monendum: Ecclesiam Africanam a primordiis
inde cum Romana fraterni amoris vinculum servasse. Nam pietas illa, quae
per totum veterem orbem coloniarum erga metropoles observabatur, a coloniis
Christianis minime neglecta est. Tot praeterea Romam carthaginemque inter-
cedere debebant negotia, tot de communi salute consultationes, tot epistolae
commendatitiae fratribus datae3 e quibus omnibus facile intelligitur, Episcopos‚
Romanum et Carthaginiensem, mutuas saepe epistolas dedisse, quarum haud ita
paucae exstantlin Cyprianicis a Cornelio et Cypriano scriptae3 et mortuo uno,

successorem ejus alterum certiorem secisse de sua electione atque consecratione. ’

Sic ex Cyprianicis constat, Lucium Cornelii successorem statim post occupatam
sedem Romanam literas dedisse ad cyprianum, jam deperditas; hujus autem
gratulatoria responsio extat in Cyprian'icis, epistola 61. In hisce vero Cypriani
epistolis ne vestigium quidem cernitur, unde colligi possit, eum Romanum
Episcopum ut se superiorem suspexisse3 quin e contrario eum semper fratrem
sibi parem adloquitur, seque ejus parem sine ulla haesitatione gerit.

