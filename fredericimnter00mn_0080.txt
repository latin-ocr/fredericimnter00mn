66

C A P. X I Ι I.
monus 011n1sr1AN0RuM.

1. Veteres jam Carthaginienses apud Romanos male audiisse ‚ ex Cicerone
aliisque constat. Fraudulentiam enim, mendacia, nullam in foederibus servandis
’ religionem crimini iis vertit Cicero, contra Rullum Orat. 2. c. 35. etin fragmentis
ab Angelo Majo editis (Frncf. 1815.) p. 13. Eorundem vitiorum rei habebantur
Carthaginienses Romani. Sic Capitolinus Gordian. 3. c. 14. Afri fidem punicam
proestiterzcnt5 item c. 15. et Maximinus Aug. apud eundem in vita Maximini c. 18.
Afri fidem fregerunt. Quid dicam, fregerant? nam quando tenuerunt?
Sic quoque Expositio totius mundi (Hudson. Geog. minor. T. 3. p. 18.) dolosos
eos nuncupat, dicitque dzfficz'le inter eos inveniri bonum. Neque scriptores
ecclesiastici perditos eorum mores reticent , inprimis vulgivagam Venerem
apud Siccam Veneriam (Augustinus de civit. Dei ΙΙ. c.3. 1V. c. 10. et Salvianus
Massiliensis de Gubernatione Dei VII. c.16.)1.

2. Hisce quidem turpissimis moribus nuncium miserunt Christiani Afri;
eorumque pietatem erga Deum, mores castos piosque, fidem Imperatoribus et
magistratibus servatam plus semel laudant Tertullianus, ad Scapulam c. 2.
Apologet c. 30. sequ. Cyprianus contra Demetrianum, et ad Donatum, ubi vitia
recenset, a quibus Christianus sibi cavere debeat, ut et Arnobius Lib. IV. versus
finem. Et negari nullo modo potest, sanctissimam religionem in hog-um quoque
hominum moribus emendandis divinam suam vim atque efficaciam exseruisse.
Attamen idem de Africanis quod de caeteris prisci temporis Christianis valebit,
multos quidem emendatos fuisse, attamen haud omnia in oblivionem abiisse
vitia3 et quamvis ecclesia Africana multos aluerit homines pios probosque,
atque plurimos, qui spreta idololatria turpissimos quoque exuissent mores,
perfectionem tamen illam, quam antiquiores apostolico aevo primisque post
Christum natum seculis pie magis quam vere tribuerunt, apud Afros haud esse
quaerendam, populique ingenium atque libidines Christianos quoque haud raro
labe sua adspersisse.

¹ Cf. librum nostrum Religion ‹lcr Karthagcr p. 79. sequ.

