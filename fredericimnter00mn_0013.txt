 

AMBITUS ΕΤ LIMITES ECCLESIAE AFRICANAE.

1. Ecclesiam Africanam, quae pars erat Ecclesiae Occidentalis, Patriarchae
Alexandriae, ad cujus Provinciam Libya1 et Cyrenaica pertinebant, nunquam
obsequium praestitisse, iuter omnes Historiae Ecclesiasticae peritos constat. Ejus
vero limites a Cyrenaica porrigebantur ab ortu usque ad fretum Gaditanum
Oceanumque Atlanticum: a septentrione mari mediteraneo adluebantur, a
meridie denique Atlantis et reliquorum montium jugis, quibus ipsum imperium
Romanum a Gaetulorum aliorumque populorum, qui Libyam interiorem habi-
tabant, ffinibus desertisque arenosis discriminabatur, contermini erant 2. Qui
quidem latissimi terrarum tractus, si Europaeis componendi sint, Germaniam
superabunt, utpote qui *circiter 16000 milliaria quadrata comprehendunt3 ab
immenso populo habitati erant, ssorentissimisque urbibus pleni, inter quas
eminuit Carthago, alterum, ut Solinus dicit, post urbem Romam terrarum
decus 3. Longitudo a Cyrenaica ad Oceanum per 300, et amplius milliaria
geographica protendebatur, latitudo diversa erat inter 10 usque ad 15, et 40
usque ad 50 milliaria geographica. De incolarum, Romanorum, Poenorum,
Nomadumque Africae indigenarum, qui Berberorum, quos hodieque alunt Africae
pascua, majores procul dubio suerunt, multitudine nil certi constat. Sed magnus

urbium vicorumque, quibus repleta fuit Africa , numerus suadet credere,

immensum et hunc fuisse.

l Canon (i. Goncilii Nicaeni z Τὰ ἀρχαῖα 2 Spanhemii Geographia sacra, p. 221.
ἔθη κρατείτω, τὰ ἓν 3Λιγύῑῑτῳ καὶ Λιβύῃ καὶ 3 Cap, 30. Nunc populi Romani colonia,
ΙῙειντατῑόλε-ι, ὦςε τὸν 3‘11 Ἀλεξανδρείᾳ ἐπίσκοποι· iterum opulenta. Mela. Ι. 7.

πάντων τούτων ἔχειν τὴν ἐξουσίαν.

1

